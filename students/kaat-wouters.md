---
title: Kaat Wouters
thumb_image: /images/frontfoto.jpg
---
<!--StartFragment-->

Kaat Wouters

Mijn artistiek werk wordt gekenmerkt door de link tussen mijn dichte omgeving als vrienden en familie en een duister minder aantrekkelijk kantje. Het begon bij de fascinatie voor het absurde in mijn dromen, die ik zo krachtig mogelijk probeerde vast te houden aan de hand van een dagboek en schetsen. Ik leefde toen ook meer in mijn droomwereld als een heel introverte Kaat, gelukkig werd ik daar op tijd uitgeschud. Dat werd ook duidelijk in mijn werk, aangezien deze verder ontwikkelde naar een onderzoek naar intimiteit en sociale omgang van mensen. Dieren waren altijd al een belangrijk onderdeel geweest van mijn jeugd, ik observeerde ze graag. Door deze werelden door elkaar te laten vloeien krijg ik vaak heel absurde en onnatuurlijke beelden. Het zijn niet alleen vreemde wezens op zich, maar de handelingen die ze doen blijven zeker niet onopgemerkt. Men wordt geconfronteerd met hoe verschillend of juist overeenkomstig het gedrag van de mens en dier is. Ook al is dat nog niet meteen duidelijk op het eerste zicht. Ik experimenteer ook graag met verschillende media zoals schilderkunst, fotografie en het maken van maskers. Personages uit mijn fotoâ€™s komen terug in mijn tekeningen en elementen uit mijn tekeningen komen terug in mijn schilderijen enz. De wezens die ik ontwerp kunnen er heel menselijk uitzien terwijl de activiteit die ze doen er juist heel dierlijk uitziet, zoals een mensenfiguur die in een dierlijke pose naar iets onbepaald staart in de verte. Het proces van mijn werk is enorm belangrijk. Vandaar dat ik inhoudelijke verbanden leg en graag elementen laat terugkomen in verschillende werken. Zoals bepaalde achtergrondpersonages die opeens het onderwerp worden in een ander schilderij. Het bekijken van mijn werk gaat zo gepaard met onverwachte extra informatie over bepaalde personages, terwijl je het volgend werk al aan het bekijken bent. Ik werk nooit met een vast plan en laat altijd ruimte over voor extra elementen, dit is voordelig voor het verhaal in mijn werk.

Instagram: kw_atelier

Mail: kaatwouters@hotmail.be

<!--EndFragment-->