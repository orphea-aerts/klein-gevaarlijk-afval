---
title: orphea aerts
thumb_image: /images/cd-cover-foto-.jpg
---
Terwijl we overspoeld worden met al deze digitale intelligentie voel ik me aangetrokken tot de eenvoudige technologie. Ik ben door deze minder geavanceerde technieken gefascineerd omdat ze zo rechtdoorzee zijn. De toestellen converteren elektrische energie naar een andere vorm van energie zoals beweging, licht of geluid.

![](/images/daincin_mixer_2.jpeg)

Ik bestudeer de semiotiek en de werking van deze apparaten, en ik word nieuwsgierig naar wat deze toestellen kunnen doen buiten hun context. Ik speel en experimenteer aan de hand van kleine aanpassingen of toevoegingen tot ik een interessante beweging of toepassing ontdek, die ik dan verder uitwerk tot een presentatie vorm. Ik ontneem hun oorspronkelijke huishoudelijke functie, en laat ze zonder nuttigheid achter. Zoals een haardroger dat ondersteboven aan het plafond hangt, de haardroger zwiert naar alle kanten en bestaat alleen nog maar uit beweging.

Zo staan ze louter ten diensten van expressie en hun eigen beweging. Vaak laat ik ook mijn sculpturen hun eigen beweging of actie registreren. Zoals bij mijn werk ‘Dancing Mixer’ (2021) dat op een gipsen of stenen sokkel staat en langzaam zijn eigen weg graaft en zo een spoor achterlaat van zijn eigen beweging. De sokkel wordt na de opname een eigen sculptuur uitgehouwen door de mixer. Mijn apparaten krijgen een eigen bestaan, net zoals dat kunst op zichzelf geen nut heeft. Kunst heeft waarde omdat we het waarde geven, en we geven het waarde vanwege wat het met ons doet. Doordat ze in een andere context zijn geplaatst ga je ze op een andere manier bekijken.

Op speelse en experimentele wijze bouw ik deze apparaten om in bewegende sculpturen, installaties of tekenmachines. Mijn werk is interactief en wordt zo door de aanwezigheid van de toeschouwer geactiveerd, wat ook erg veel bijdraagt aan mijn werk. Zo plaats ik mijn kinetische sculpturen in dezelfde bewegingsruimte als de kijker, en maak zo interactie mogelijk.

Insta: aerts_mevr.orphea

email: a.orphea@gmail.com