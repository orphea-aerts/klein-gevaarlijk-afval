---
title: Maxime Buitink
thumb_image: /images/img_20210528_131040.jpg
---
Willen we werkelijk ecologisch leren denken en ervaren, dan moeten we voorbijgaan aan dit mens/natuur-dualisme en uitgaan van een onderlinge verbondenheid van mens en omgeving.  Dit begint bij het erkennen dat er niet zoiets is als 'de natuur', maar dat dit eerder - hoe vreemd dit in eerste instantie misschien ook mogen klinken - een imaginair concept is.  Wanneer wij over de natuur nadenken, dan zien we vooral een groene oase, in de vorm van een glooiend heuvellandschap of een jungle met wilde dieren voor ons. Dit staat dan tegenover de grijze massa bakstenen van de stad waar we 'cultuur' hebben.  Als kunstenaar tracht ik een verbondenheid tussen natuur en mens weer te geven.  Hierin zijn er positieve en negatieve aspecten.  De negatieve verbondenheid is het dumpen van metalen en anderen in het water.  De mens ziet het wateroppervlak niet meer echt als onderdeel van de natuur, en al zeker niet als het water troebel is, want dan is het water ‘vies’.  De positieve, of eerder interessante, verbondenheid is dat als de natuur, een object dat de mens heeft gemaakt, van kleur, vorm, textuur en sterkte kan laten veranderen.  De mens gooit een metalen object in het water, en door het proces van de natuur begint het object te oxideren.  De oorspronkelijke vorm veranderd door de natuur.  

 

Sinds jonge leeftijd ben ik omringd en vertrouwd met het maritieme leven en tot op vandaag is het een onderwerp dat me erg interesseert, inspireert en speelt dit een belangrijke rol in mijn artistiek werk. 

De vervuiling van het rivier- en zeewater door de aanwezigheid van metalen is een centraal thema in mijn recent werk. Mogelijk niet zozeer schadelijk voor de waterkwaliteit, maar het is wel interessant om een beeld weer te geven van wat er op onze bodem ligt en wat de mens daar bewust dumpt of achterlaat. Als kunstenaar, ben ik allicht meer als wetenschapper geboeid door de vormelijke aspecten.  

Met een magneet heb ik metalen van de bodem gehaald. Deze objecten zijn het startpunt van mijn artistiek werk. Opnieuw vertrek ik vanuit de collagetechniek, hierdoor creëer ik nieuwe beelden van bestaande objecten en een herkenbaarheid die toch ook bevreemdend aanvoelt.